# MeteoGradoRealtime

https://www.marinadilevante.net/meteogradorealtime.html
 
MeteoGradoRealtime è una pagina HTML minimale creata per poter consultare il meteo ATTUALE anche in luoghi dove il segnale internet è debole (come quando siamo fuori in mare) ed è utile limitare al minimo i dati da scaricare.

La schermata presenta due link esterni per consultare previsione di marea e dati della stazione meteo della Protezione Civile che non sono ancora riuscito ad implementare all'interno della pagina.

Sotto si trovano le webcam presenti a Grado ordinate in modo da avere una visione a 360° dell'orizzonte. La webcam sul porto permette di monitorare il livello dell'acqua sulle strade in caso di alta marea eccezionale. Si ringraziano Hotel Astoria, Potezione Civile, Lega Navale Italiana per aver reso pubbliche le loro telecamere.

Scendendo abbiamo i radar e satelliti che coprono il nostro territorio. I siti da cui vengono prelevate le immagini potrebbero cambiare formati e url quindi può verificarsi che non siano più disponibili, in quel caso mi metto al lavoro prima possibile per ripristinarle.

L'unica sezione dedicata alle previsioni future si trova in fondo con il widget Windguru, è possibile consultare i vari modelli previsionali open source messi a disposizione gratuitamente, confrontarli e trarre le proprie conclusioni. Il meteo a Grado è sempre particolare data la conformazione fisica del luogo quindi diversi modelli possono dare previsioni completamente opposte.

Sono aperto a suggerimenti e contributi che se validi li potrei ospitare sul mio sito anche se non riguardano esclusivamente Grado.